Text 1!$**TEXT DRUGI LOREM IPSUM!$**Razdwatrzy tak cośtam dupa blada!$**Nowe Horyzonty to jedna z najważniejszych w Polsce dorocznych imprez poświęconych kinematografii, podczas której prezentowane jest przede wszystkim kino autorskie i twórczość reżyserów wyrazistych, z własną wizją świata i kina. W tym roku festiwal nie odbędzie się w swoim tradycyjnym terminie – na przełomie lipca i sierpnia.Stanisław Abramik, rzecznik Kina Nowe Horyzonty, wskazał, że prezydent Wrocławia Jacek Sutryk w związku z epidemią koronawirusa poinformował o odwołaniu do końca sierpnia wszystkich wydarzeń kulturalnych w stolicy Dolnego Śląska. "Teraz, w porozumieniu z miastem, pracujemy nad znalezieniem nowej daty i optymalnej formuły dla zrealizowania tegorocznej edycji" - przekazał rzecznik.Dodał, że wydarzenia branżowe towarzyszące festiwalowi Nowe Horyzonty - Polish Days, First Cut Lab, Studio Nowe Horyzonty+, A Sunday in the Country – odbędą się w możliwej do przeprowadzenia formule w zaplanowanych wcześniej terminach lipcowych.Zespół Nowych Horyzontów zapewnia, że o wszystkich zmianach poinformuje natychmiast, kiedy tylko ustali szczegóły. "Poszukujemy jak najlepszych rozwiązań dla wszystkich osób, które chcą wziąć udział w tegorocznej edycji naszego festiwalu, przede wszystkim dla tych osób, które już kupiły karnety na ten rok (...). Dziękujemy za wszystkie słowa i gesty wsparcia, które do nas docierają. To dzięki nim mamy siły, aby mierzyć się z kolejnymi wyzwaniami. Dzięki nim wiemy, że to co robimy, jest dla Was ważne. A przede wszystkim, utwierdzają nas w przekonaniu, że nasza praca ma sens. Wierzymy, że już wkrótce spotkamy się na pokazach filmowych" - napisali w komunikacie. (PAP)